Praca domowa po pierwszym spotkaniu.
Termin: trzecie spotkanie.

1) Zainstaluj (w BitNami Rubystack już jest dołączony) oraz naucz się Gita w podstawowym, niezbędnym do prostej pracy z repozytoriami zakresie. Czyli add, rm, commit, pull, push. 
Materiałów do nauki gita są w sieci tysiące, każdy wycelowany w osoby na innym poziomie zaawansowania (od materiałów dla osób rozpoczynających przygodę z kontrolą wersji, przez tutoriale dla osób przechodzących z Subversion i CVS, po artykuły dla osób biegłych w innych rozproszonych SCM-ach). Użyj google-fu ;) Niezły zestaw odnośników dla osób o różnym stopniu zaawansowania można znaleźć na Github Guides: http://github.com/guides/home

Załóż też konto na Githubie (github.com -- ta strona, na której oglądasz tę pracę domową) oraz wrzuć kod projektu ToDo, dotychczas napisany na szkoleniu, na Githuba ("add repository").

Nie jest to niezbędne do skorzystania ze szkolenia, ale prace domowe wolałbym dostawać w formie linka do projektu na Githubie, a poza tym Git jest de facto standardem jeśli chodzi o SCMy w środowisku programistów Ruby.

Nie trzeba się z tym też jakoś specjalnie spieszyć -- termin zrobienia pracy domowej z tego pliku jest nie do najbliższego szkolenia (2. podstawy Ruby), tylko do następnego (3. Podstawy Rails -- ActiveRecord), a zatem ponad tydzień.

2) Dodaj do kontrolera Tasks akcję oraz widok "show", odpowiedzialne za wyświetlenie pojedynczego elementu Task (najlepiej w jakiejś ładnej i składnej formie).
Podpowiedzi: 
a) link_to (dokumentacja) z parametrem :id
b) params[:id] w kontrolerze
c) Item.find(ID)
d) formatowanie daty do "polskiego" formatu (DD.MM.YYYY) za pomocą strftime
 
3) Korzystając z dokumentacji Rails dorób w odpowiednich miejscach (tzn. wedle uznania) odnośniki do odpowiednich akcji kontrolera Tasks (akcje new, show, index) na każdej z podstron.

4) Niech stroną główną aplikacji nie będzie już strona powitalna Rails, tylko akcja index kontrolera Tasks.
